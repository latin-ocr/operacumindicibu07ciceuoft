220 EPISTOLARUM

animadvertendi omnium conceffu daret. Liberasti igitur et ur—
bem periculo, et civitatem metu; neque solum ad tempus
maximam utilitatem attulisti, sed etiam ad exemplum facti„
Intelligere debes in te positam effe rempublicam, tibique non
modo tuendos, sed etiam ornandos, effe illos viros, a quibus
initium libertatis profectum est. Sed his de rebus coram plura

propediem, ut spero. Tu, quoniam rempublicam nosque con-2
servas, fac ut diligentiffime te ipsum, mi Dolabella, custodia&

CICERO PAETo S.

XV. DUABUS tuis epistolis respondebo: uni, quam triduo
ante acceperam a Zetho, alteri, quam attulerat Phi-
leros tabellarius. Ex prioribus tuis literis intellexi, pergratam

tibi effe curam meam valetudinis tuae; quam tibi perspectam
effe gaudeo, Sed, mihi crede, non perinde, ut est reapse, ex

literis perspicere potuisti. Nam cum a satis multis (non enim
poffum aliter dicere) et coli me videam, et diligi, nemo est
illorum omnium mihi te jucundior. Nam quod me amaS, quod
id et jampridem et constanter facis, est id quidem magnum,
atque haud scio an maximunu sed tibi commune cum multis:
quod tu ipse tam amandus es, tamque dulcis, tamque in omni
genere jucundus, id est proprie tuum. Accedunt non Attici,
sed salfiores quam illi Atticorum, Romani veteres atque urbani
sales. Ego autem (existimes licet quod lubet) mirifice capior
facetiis, maxime nostratibus, praesertim cum eas videam pri-
mum oblitas Latio tum, cum in urbem nostram est infusa pe-
regrinitas, nunc vero etiam braccatis et transalpinis nationibus,
ut nullum veteris leporis vestigium appareat. Itaque te cum
video, omnes mihi Granios, omnes Lucilios, (vere ut dicam)
Craffos quoque, et Laelios, videre videor. Moriar, fi praeter te
quemquam reliquum habeo, in quo poffim imaginem antiquae
et vernaculae festivitatis agnoscere. Ad hos lepores cum amor

