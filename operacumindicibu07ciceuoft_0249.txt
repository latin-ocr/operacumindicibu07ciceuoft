AD FAMILIARES LIB. IX. 229

tractare uno mod0. Privatas causas, et eas tenues, agimus sub-
tilius : capitis, aut famae, scilicet ornatius: epistolas vero quo-
tidianis verbis texere solemus. Sed tamen, mi Paete, quid tibi
venit in mentem negare, Papirium quemquam unquam, nifi
plebeium, fuiffe? Fuerunt enim patricii minorum gentium,
quorum princeps L. Papirius Mugillanus, qui consul cum L.
Sempronio Atratino fuit, cum ante censor curn eodem fuisset,
annis post Romam conditam cccxn. Sed tum Papifii diceba-
mini. Post hunc, tredecim fuerunt sella curuli ante L. Papi-
rium Craffum, qui primum Papifius est vocari desitus. Is dic-
tator cum L. Papirio Cursore, magistro equitum, fastus est,
annis post Romam conditam ccccxv, et quadriennio post con-
sul cum C. Duilio. Hunc secutus est Cursor, homo valde ho-
noratus: deinde L. Maffo, aedilitius: inde multi Maffones:
quorum quidem tu omnium patriciorum imagines habeas volo.
Deinde Carbones et Turdi insequuntur. Hi plebeii fuerunt,
quos contemnas censeo. Nam praeter hunc C. Carbonem,
quem Damafippus occidit, civis e republica Carbonum nemo
fuit. Cognovimus C. Carbonem, et ejus fratrem scurram:
quid his improbius? De hoc amico meo, Rubriae filio, nihil
dico. Tres illi fratres fuere, C. Cn. M. Carbones. Marcus,
P. Flacco accusante, condemnatus, fur magnus ex Sicilia:
Caius, accusante L. Crasso, cantharidas sumpfiffe dicitur. Is
et tribunus plebis seditiosus, et P. Africano vim attuliffe,
existimatus est. Hoc ver0â€š qui Lilybei a Pompeio nostro est
interfectus, improbior nemo, meo judicio, fuit. Jam pater
ejus, accusatus a M. Antonio, sutorio atramento absolutus
putatur. Qare ad patres censeo revertare. Plebeii quam fue-
rint importuni, vides. Vale.

