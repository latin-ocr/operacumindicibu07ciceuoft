372 EPIST'OLARUM

M. T. CICERO THERMO PROPR. S. D.

LV. E T S Ι mihi videor intellexiffe, cum tecum Ephesi de

re M. Anneii, legati mei, locutus sum, te ipsius causa
vehementer omnia velle; tamen et M. Anneium tanti facio, ut
mihi nihil putem praetermittendum, quod illius interfit; et me
a te tanti fieri puto, ut non dubitem, quin ad tuam voluntatem
magnus cumulus accedat commendationis meae. Nam cumjam
diu diligerem M. Anneium, deque eo fic existimarem, ut res
declarat, quod ultro ei detulerim legationem, cum multis pe-
tentibus denegaffem, tum vero, postea quam mecum in bello
atque in re militari fuit, tantam in eo virtutem, prudentiam,
fidem, tantamque erga me benevolentiam, cognovi, ut homi-
nem neminem pluris faciam. Eum cum Sardianis habere con-
troverfiam scis ε causam tibi exposuimus Ephefi3 quam tu ta-
men coram facilius meliusque cognosces. De reliquo mihi,
mehercule, diu dubium fuit, quid ad te potiffimum scriberem„
Jus enim quemadmodum dicas, clarum et magna cum tua
laude notum est. Nobis autem in hac causa nihil aliud opus
cst, nifi te jus instituto tuo dicere. Sed tamen, cum me· non
fugiat quanta fit in praetore auctoritas, praesertim ista integri-
tate, gravitate, clementia, qua te effe inter omnes constat3
peto abs te pro nostra conjunctiffima neceffitudine, plurimis-
que officiis paribus ac mutuis, ut voluntate, auctoritate, studio
tuo, perficias, ut M. Anneius intelligat, te et fibi amicum effe,
quod non dubitat, (saepe enim mecum locutus est) et multo
amiciorem his meis literis effe fadum. In tuo toto imperio
atque provincia nihil est quod mihi gratius facere poffis. Jam‚
apud ipsum gratiffimum hominem atque optimum virum,
quam bene positurus fis studium tuum atque officium, dubi-
tare te non existimo. Vale.

