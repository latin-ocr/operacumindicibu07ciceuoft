142 EPISTOLARUM

nihil a te petam, nis1 ut ad eam voluntatem, quam tua sponte
erga Caecinam habiturus effes, tantus cumulus accedat com-
mendatione mea, quanti me a te fieri intelligo. Hoc mihi gra-
tius facere nihil potes. Vale,

M. Τ. C. TREB1ANO S. D.

X. E G O quanti te faciam, semperque fecerim, quanti me a

te fieri intellexerim, sum mihi ipse testis. Nam et con-
silium tuum, vel casus potius, diutius in armis civilibus com-
morandi, semper mihi magno dolori fuit; et hic eventus, quod
tardius, quam est aequum‚ et quam ego vellem, recuperas for-
tunam et dignitatem tuam, mihi non minori curae est, quam
tibi semper fuerunt casus mei. Itaque et Postumuleno, et Ses-
tio, et saepiffime Attico nostro, proximeque Theudae, liberto
tuo, totum me patefeci‚· et haec his fingulis saepe dixi, qua-
cunque re possem, me tibi et liberis tuis satisfacere cupere;
idque tu ad tuos velim scribas : haec quidem certe, quae in po-
testate mea sunt, ut operam, consilium, rem, fidem meam,
fibi ad omnes res parata putent. Si auctoritate et gratia tantum
poffem, quantum in ea republica, de qua ita meritus sum,
posse deberem; tu quoque is effes, qui fuisti, cum omni gradu
ampliflimo digniffimus, tum certe ordinis tui facile princeps.
Sed cum eodem tempore, eademque de causa, nostrum uter-
que cecidit, tibi et illa polliceor, quae supra scripfi, quae sunt
adhuc mea, et ea, quae praeterea videor mihi ex aliqua parte
retinere, tanquam ex reliquiis pristinae dignitatis. Neque enirn
ipse Caesar, ut multis rebus intelligere potui, est alienus a no-
bis, et omnes fere familiariflimi ejus, casu devincti magnis
meis veteribus officiis, me diligenter observant et colunt. Ita-
que fi qui mihi erit aditus de tuis fortunis, id est, de tua inco-
lumitate, in qua sunt omnia, agendi, quod quidem quotidie
magis ex eorum sermonibus adducor ut sperem, agam per me

