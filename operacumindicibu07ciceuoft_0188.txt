168 EPISTOLARUM

CICERO TREBATIO.

XIV. C H RY S I P P U S Vettius, Cyri architecti libertus,

fecit ut te non immemorem putarem mei : salutem
enim verbis tuis mihi nuntiarat. Valde jam lautus es, qui
gravere literas ad me dare, homini praesertim prope domestico.
Qod fi scribere oblitus es, minus multi jam te advocato causa
cadent: fin nostri oblitus es, dabo operam, ut istuc veniam
ante quam plane ex animo tuo effluo ; fin aestivorum timor te
debilitat, aliquid excogita, ut fecisti de Britannia. Illud qui-
dem perlibenter audivi ex eodem Chrysippo, te effe Caesari fa-
miliarem. Sed mehercule mallem, id quod erat aequius, de tuis
rebus ex tuis literis quam saepiflime cognoscerem : quod certe
ita fieret, s1 tu maluisses benevolentiae‚ quam litium, jura per-
discere. Sed haec jocati sumus, et tuo more, et nonnihil etiam
nostro. Te valde amamus», nosque a te amari cum volumus,
tum etiam confidimus. Vale.

CICERO TREBATIO.

XV. QUAM fint morofi qui amant, vel ex hoc intelligi
potest. Moleste ferebam antea te invitum istic effe ;

pungit me rursuS, quod scribis effe te istic libenter. Neque
enim mea commendatione te non deleetari facile patiebar: et
nunc angor, quidquam tibi fine me effejucundum. Sed hoc
tamen malo, ferre nos defflerium, quam te non ea, quae spero,
consequi. Cum vero in C. Mani, suavissimi doctissimique
hominis, familiaritatem venisti, non dici potest quam valde
gaudeam: qui fac ut te quam maxime diligat. Mihi crede,
nihil ex ista provincia potes, quod jucundius fit, deportare.
Cura, ut valeas.

