110 EPISTOLARUM

adducemus, ut hoc suscipias; erit (ut mihi persuadeo) materies
digna facultate et copia tua. A principio enim conjurationis
usque ad reditum nostrum videtur mihi modicum quoddam
corpus confici posse : in quo et illa poteris uti civilium com-
mutationum scientia, vel in explicandis caufis rerum novarum,
vel in remediis incommodorum, cum et reprehendes ea, quae
vituperanda duces3 et, quae placebunt, exponendis rationibus
comprobabis5 et, fi liberius, ut consuesti, agendum putabis,
multorum in nos perfidiam, insidias, proditionem, notabis.
Multam etiam casus nostri tibi varietatem in scribendo suppe-
ditabunt, plenam cujusdam voluptatis, quae vehementer animos
hominum in legendo scripto retinere poffit. Nihil est enim
aptius ad delectationem lectoris, quam temporum varietates,
fortunaeque viciffitudines: quae etsi nobis optabiles in experien-
do non fuerunt, in legendo tamen erunt jucundae. Habet enim
praeteriti doloris secura recordatio delectationem : caeteris vero
nulla perfunctis propria molestia, casus autem alienos fine ullo
dolore intuentibus, etiam ipsa misericordia est jucunda. Qem
enim nostrum ille moriens apud Mantineam Epaminondas non
cum quadam miseratione delectat ? qui tum denique fibi avelli
jubet spiculum, postea quam ei percontanti dictum est, cly-
peum effe salvum3 ut, etiam in vulneris dolore, aequo animo
cum laude moreretur. Cujus studium in legendo non erectum
Themistoclis fuga redituque retinetur ? Etenim ordo ipse an—
nalium mediocriter nos retinet, quali enumeratione fastorum.
At viri saepe excellentis ancipites variique casus habent admi-
rationem, expectationem, laetitiam‚ molestiam, spem, timo-
rem : si vero exitu notabili concluduntur, expletur animus ju-
cundiffima leetionis voluptate. Qo mihi acciderit optatiuS‚ fi
in hac sententia fueris, ut a continentibus tuis scriptis, in qui-
bus perpetuam rerum gestarum historiam complecteris, secer-
nas hanc quasi fabulam rerum eventorumque nostrorum. Habet
enim varios aetus, multasque actiones et consiliorum et tem-
porum. Ac non vereor, ne assentatiuncula quadam aucupari

